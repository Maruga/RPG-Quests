
# Ritorno in Città

## Rifornimenti
I PG possono acquistare equipaggiamento come da tabella del Prologo.
- **Città natale:** possono dormire a casa senza spese
- **Altra città:** devono pagare locanda

## Descrizione Città Piccola

### Da leggere:

> [!NOTE]
> Un villaggio di pietra grigia aggrappato a una collina. Forse duecento anime.
> Una via principale di fango battuto. Case basse col tetto di paglia. L'odore di letame e pane fresco. Galline che attraversano la strada. Un fabbro che batte il ferro. Bambini che vi fissano.
> Al centro, una piazza con un pozzo e una locanda: *L'Aratro Storto*. Accanto, una cappella modesta. Null'altro.

### Servizi disponibili:
- Locanda (solo base)
- Fabbro (riparazioni, armi semplici)
- Emporio (equipaggiamento base)
- Cappella (cure divine a pagamento)


## Descrizione Città Grande (1009)

### Da leggere:

> [!NOTE]
> Mura di pietra alta tre uomini. Guardie alle porte che controllano chi entra.
> Dentro, strade lastricate piene di gente. Mercanti che urlano, carri che passano, odore di spezie, sudore, fogna. Insegne colorate oscillano al vento: armerie, taverne, botteghe.
> Una piazza del mercato affollata. Una torre del tempio che svetta sui tetti. In lontananza, la rocca del signore locale.
> Qui si trova di tutto. Per il giusto prezzo.

### Servizi disponibili:
- Locande (tutte le tipologie)
- Armeria (armi e armature complete)
- Emporio (equipaggiamento completo)
- Tempio (cure, rimozione maledizioni)
- Mercato nero (grimaldelli, veleni, contatti)
- Mago (pergamene, pozioni, identificazioni)

---

## Costi Locanda

| Tipologia | Letto/notte | Pasto | Stalla/notte | Note |
|-----------|-------------|-------|--------------|------|
| **Povera** | 5 mr | 3 mr | 2 mr | Pagliericcio in sala comune, zuppa, birra annacquata |
| **Media** | 2 ma | 1 ma | 5 mr | Stanza doppia, carne, birra decente |
| **Ricca** | 2 mo | 1 mo | 2 ma | Stanza privata, pasti abbondanti, vino, bagno caldo |

**Legenda:** mr = moneta rame, ma = moneta argento, mo = moneta oro

## Locanda — "La Corona Spezzata" (Città Grande)

### Atmosfera:

> [!NOTE]
> Fumo, odore di arrosto, risate grasse. Tavoli di legno scuro pieni di segni. Un camino che scoppietta. Una ragazza porta boccali traboccanti.
> È pieno. Mercanti, soldati, viaggiatori. Qualche faccia poco raccomandabile negli angoli bui.


## Personaggi nella Locanda

### 1. Vecchio Marus
Anziano con un occhio solo e una barba ingiallita. Beve da solo. Se qualcuno si siede, racconta storie di dungeon — alcune vere, molte esagerate. Conosce la zona.

> [!NOTE]
> *"Ah, le rovine a nord? Ci sono stato trent'anni fa. Non ci tornerei neanche morto. Che poi, morto, ci tornerei di sicuro..."* — ride da solo.

### 2. Lira la Rossa
Donna sui trent'anni, capelli rossi, cicatrice sulla guancia. Mercenaria. Beve vino e affila un pugnale. Non parla se non le offrono da bere.

Se ingaggiata: **2 mo/giorno**, Guerriero liv. 2.

### 3. Fratelli Gorm
Due nani identici. Bevono, litigano, si picchiano, poi si abbracciano piangendo. Ripetono ogni sera. Commercianti di minerali.

Se i PG li fermano dal picchiarsi, offrono uno sconto del 10% su gemme e metalli.

### 4. "Nessuno"
Figura incappucciata in un angolo. Non mangia, non beve. Osserva. Se i PG si avvicinano, se n'è già andato.


## La Scena — Tutto Scompare

### Quando leggere:
Dopo che i PG hanno ordinato, parlato con qualche PNG, si sono rilassati.

### Da leggere:

> [!NOTE]
> State mangiando. Il boccale è freddo in mano. La carne è buona. Uno di voi sta parlando.
> Poi — nulla.
> La sedia scompare sotto di voi. Cadete. Il pavimento non c'è. Cadete nel vuoto.
> Atterrate su pietra fredda. Dura.
> Buio totale. Non vedete niente. Neanche le vostre mani davanti al viso.
> Provate a chiamare i compagni.
> Nessun suono esce dalla vostra bocca.
> Silenzio assoluto.

## Situazione Meccanica

| Effetto | Dettagli |
|---------|----------|
| **Buio magico** | Nessuna fonte di luce funziona. Torce, lanterne, incantesimi Luce — nulla. Solo Dissolvi Magie rimuove l'effetto. |
| **Silenzio magico** | Nessun suono. Impossibile parlare, lanciare incantesimi verbali, sentire i compagni. |
| **Posizione PG** | Sparsi nella stanza, a 2d6 × 1,5m l'uno dall'altro. Non sanno dove sono gli altri. |
| **Stanza** | 15m × 15m, pavimento di pietra liscia, pareti di pietra. Una porta di ferro (chiusa). |

## Opzioni per i PG

| Azione                    | Risultato                                   |
| ------------------------- | ------------------------------------------- |
| Muoversi a tentoni        | Dopo 1d4 round trova un muro o un compagno  |
| Accendere torcia/lanterna | Non funziona (buio magico)                  |
| Lanciare Luce             | Non funziona                                |
| Lanciare Dissolvi Magie   | Rimuove uno dei due effetti (scelta del PG) |
| Toccare un compagno       | Comunicazione a gesti, stringere mani       |
| Gridare                   | Nessun suono (Silenzio)                     |
| Infravisione              | Non funziona (buio magico sovrascrive)      |

## Sviluppo

In una zona della stanza si trova una botolo, se un pg ci passa sopra questa si muove, il PG può provare ad aprirla o a sfondarla. Quando un PG si muove tirare 2d6, con 12 trova la botola.

### Da leggere:

La porta cede. O forse il buio si dissolve.

Vedete. Finalmente.

Siete in una cella di pietra. Umida. Vecchia. Nessuna finestra.

Non siete più nella locanda.

Non sapete dove siete.

Ma qualcuno vi ha portati qui. E vi sta aspettando.

---

*[Qui inizia la vera avventura.]*

