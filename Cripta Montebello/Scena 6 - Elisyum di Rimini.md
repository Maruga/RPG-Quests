# L'Elisyum di Rimini e il Codice Malatestiano 

## Il Contesto

Il Codice Malatestiano è uno dei tanti documenti storici conservati nell'archivio della Biblioteca Gambalunga. Nessuno lo considera importante. È catalogato come "cronaca locale minore, interesse storico limitato". È stato letto da pochi, sfogliato da molti, studiato da nessuno.

I vampiri che indagavano per conto del Sabbat erano membri della Camarilla di Rimini, traditori del Principe. Avevano accesso all'Elisyum ma non ai documenti riservati. Erano troppo giovani, troppo poco influenti. Hanno cercato altrove.

La Bottonaia non sa cosa contiene il Codice. Sa solo che i PG stanno indagando su Montebello e che nell'archivio ci sono documenti sulla zona. Offre il suo aiuto perché i PG sono sotto la sua protezione e perché ordine del principe.

La Custode Lucrezia non sa nulla di Teodoro, del sigillo, o di cosa c'è sotto Montebello. Per lei il Codice è solo un vecchio libro polveroso.

---

## La Biblioteca Gambalunga

**Ubicazione:** Centro storico di Rimini, palazzo del XVII secolo.
**Di notte:** Chiusa al pubblico. I vampiri della Camarilla possono accedere con permesso del Custode.
**L'archivio:** Nei sotterranei. Scaffali di legno scuro, documenti catalogati per secolo e argomento. Umidità controllata, silenzio assoluto.

---

## Come i PG Arrivano al Codice
se non hanno trovato indizi 

### L'Intervento della Bottonaia

Quando i PG tornano da lei con le informazioni raccolte (fascicolo nazista, chiesa, caposquadra, obitorio):

> "Avete trovato pezzi. Ma non il quadro completo. Vi manca qualcosa per entrare in quella cripta, vero?"

Se i PG confermano:

> "La Biblioteca Gambalunga ha un archivio di documenti storici sulla zona. Montebello era territorio Malatesta. Se c'è qualcosa di scritto, è lì."

> "Non so cosa troverete. Forse niente. Ma posso farvi entrare. Conosco la Custode."

La Bottonaia non promette nulla. Non sa se servirà.

---

### Madama Lucrezia Orsini

**Il Custode dell'Elisyum:** Toreador anziana, 200+ anni. Elegante, distaccata, leggermente annoiata da tutto.

**Quando i PG arrivano:**

> "La Bottonaia mi ha chiesto di farvi consultare l'archivio. Cercate documenti su Montebello, a quanto pare."

Non è interessata. Non chiede perché.

> "Sezione storia locale, scaffale 14, ripiani bassi. Troverete cronache, registri, atti notarili. Niente di eccitante."

Li lascia soli.

---

## Il Codice Malatestiano

### Aspetto Fisico

Volume rilegato in pelle marrone, dimensioni medie. Dorso sbiadito, titolo quasi illeggibile: "Cronache Varie delle Terre Malatestiane". Nessun segno che sia stato consultato di recente.

Dentro: Pagine ingiallite, scrittura a mano di diversi autori nel corso dei secoli. Latino e volgare italiano mescolati. Argomenti vari: dispute di confine, raccolti, matrimoni nobiliari, morti illustri.

**Prima impressione:** Noioso. Irrilevante. Esattamente il tipo di documento che nessuno legge.

---

### La Ricerca

I PG devono cercare attivamente informazioni su Montebello. Non saltano fuori da sole.

**Tiro Intelligenza + Investigare, diff 7:**

**Fallimento:** Trovano menzioni generiche di Montebello. La rocca, i signori locali, la leggenda di Azzurrina. Niente di utile.

**1-2 successi:** Trovano un passaggio che menziona "la cappella inferiore della rocca, sigillata per volontà dei Malatesta nel 1446". Nessun dettaglio.

**3+ successi:** Notano che alcune pagine nella sezione su Montebello sono incollate insieme. Non è danno accidentale. Qualcuno le ha unite di proposito, molto tempo fa.

---

### Le Pagine Incollate

Se i PG non hanno notato le pagine incollate, possono fare un secondo tiro **Percezione + Prontezza, diff 8** mentre sfogliano il libro.

**Per separare le pagine senza danneggiarle:** Destrezza + Manualità (o altra abilità appropriata), diff 6. Oppure chiedere aiuto a Lucrezia, che ha gli strumenti giusti ma farà domande.

**Se strappano:** Il documento si danneggia. Alcune parole diventano illeggibili. Lucrezia sarà furiosa se lo scopre.

---

# La Corrispondenza Nascosta

---

## Il Documento tra le Pagine Incollate

_[Latino ecclesiastico, scrittura curata ma frettolosa]_

---

_Al Reverendo Parroco di San Giovanni in Galilea,_

_Con la presente vi affido due cose: questa lettera e ciò che l'accompagna._

_La lettera bruciatela dopo averla letta. Ciò che l'accompagna nascondetelo dove nessun uomo guarderà mai, ma dove Dio vede sempre._

_Non chiedete cosa sia. Non apritelo. Non parlatene a nessuno._

_La mia famiglia custodisce un segreto che non abbiamo scelto. Un giorno qualcuno verrà a cercare ciò che vi affido. Quel giorno non deve mai arrivare. Ma se arriva, che sia per mano di chi sa cosa fa, non di chi cerca potere._

_Che Dio vi protegga e perdoni me._

_Alessio Del Colle_ _Anno Domini 1453_

---

**Cosa notano i PG:**

La lettera doveva essere bruciata. Non lo è stata. È finita nel Codice Malatestiano, nascosta tra pagine incollate. Qualcuno l'ha conservata invece di distruggerla. Forse il parroco, forse qualcun altro.

Ma manca la risposta. Il parroco ha risposto? Ha obbedito? Dove ha nascosto il sigillo?

---

## Chiedere alla Custode

Se i PG chiedono a Lucrezia della corrispondenza delle chiese:

> "Corrispondenza ecclesiastica? Sezione 22, scaffali in fondo. Lettere tra parrocchie, diocesi, monasteri. Secoli di lamentele su decime e confini di proprietà. Buona fortuna."

Non è interessata. Non chiede perché.

---

## La Ricerca nella Corrispondenza

Scaffale 22: Faldoni polverosi, centinaia di lettere, organizzazione approssimativa per data e località.

**Tiro Intelligenza + Investigare, diff 8** (oppure diff 7 se cercano specificamente "San Giovanni in Galilea" e "1453"):

**Fallimento:** Ore di ricerca, niente di rilevante. Possono riprovare con un altro approccio.

**Successo:** Trovano un fascicolo sottile: "Parrocchia di San Giovanni in Galilea - Corrispondenza varia, XV secolo".

Dentro, poche lettere. Una è datata 1453, pochi mesi dopo la lettera di Alessio.

---

## La Risposta del Parroco

_[Volgare italiano antico, scrittura semplice, mano di un uomo poco istruito]_

---

_Caro Amico,_

_Ho ricevuto ciò che mi hai mandato. Ho fatto come hai chiesto. La lettera no, perdonami, non riesco a bruciare le parole di un amico. La terrò dove nessuno la troverà._

_L'altra cosa l'ho nascosta. So che non vuoi sapere dove, ma ti scrivo così che se un giorno servirà, qualcuno possa trovarla._

_L'ho messa dove il primo uomo incontra Dio. Non dove parla con Lui, non dove Lo mangia, ma dove Lo incontra per la prima volta. Lì nessuno guarda mai, perché tutti guardano avanti, mai indietro, mai in basso._

_Non capisco cosa mi hai affidato. Non voglio capire. Ma prego per te ogni giorno._

_Che Nostro Signore ti protegga._

_Don Filippo_ _Parrocchia di San Giovanni in Galilea_

---

## L'Indovinello

**"Dove il primo uomo incontra Dio"** - Deve essere un luogo nella chiesa.

**"Non dove parla con Lui"** - Non il confessionale.

**"Non dove Lo mangia"** - Non l'altare (eucaristia).

**"Dove Lo incontra per la prima volta"** - Il battistero. Il battesimo è il primo sacramento, il primo incontro con Dio.

**"Nessuno guarda mai, perché tutti guardano avanti, mai indietro, mai in basso"** - Il battistero è spesso vicino all'ingresso, dietro ai fedeli che guardano l'altare. E il nascondiglio è in basso.

---

## La Soluzione

**Risposta:** Il sigillo è nascosto sotto o dentro il battistero della chiesa di San Giovanni in Galilea.

Se i PG tornano alla chiesa e cercano nel battistero:

**Tiro Percezione + Investigare, diff 7:**

**Successo:** La base del fonte battesimale ha una pietra mobile. Dietro, una nicchia. Dentro, un sacchetto di stoffa marcia che si sbriciola al tatto.

**Il sigillo:** Anello d'argento annerito dal tempo. Un serpente che si morde la coda.

---

## Nota per il Narratore

**La lettera del parroco sembra innocua.** Senza la lettera di Alessio, sembra solo un amico che ha fatto un favore e parla in modo strano. Nessuno l'ha collegata prima perché nessuno aveva i pezzi giusti.

**I PG hanno lavorato per questo.** Hanno dovuto trovare le pagine incollate, leggere la lettera di Alessio, capire che mancava la risposta, chiedere della corrispondenza, cercare, trovare, decifrare l'indovinello, tornare alla chiesa, cercare nel posto giusto.

Non è stato facile. Se lo meritano.


## Collegamento con le Altre Scene

**Se i PG sono già stati alla chiesa di San Giovanni:**

Possono collegare "nascosto dove solo Dio vede" con la chiesa. L'altare? Il confessionale? Il battistero? Devono tornare a cercare.

**Se non ci sono ancora stati:**

Hanno una ragione per andarci. Il secondo sigillo è lì da qualche parte.

**Il primo sigillo:**

I PG potrebbero dedurre che il sigillo della famiglia Del Colle è passato agli eredi. Con le informazioni dalla chiesa (Del Colle = antenati di Cagliostro), possono capire che il Principe potrebbe averlo. Ma non sanno dove, e rubarlo è quasi impossibile.

---

## Trovare il Sigillo della Chiesa

### Tornare a San Giovanni in Galilea

I PG devono capire dove cercare. "Nascosto dove solo Dio vede" è criptico.

**Opzioni logiche:**

- Sotto l'altare maggiore (dove si celebra la messa, "gli occhi di Dio")
- Nel tabernacolo (dove si conserva l'eucaristia)
- Nel battistero (dove si entra nella comunità di Dio)
- Nella sacrestia (dove si conservano gli oggetti sacri)

**La risposta giusta:** Sotto l'altare maggiore. Una pietra mobile alla base.

---

### La Ricerca

**Se Don Emilio è presente:** Bisogna distrarlo o convincerlo a lasciarli soli nella chiesa. Persuasione diff 6 ("vogliamo pregare in pace") o Sotterfugio diff 7 ("ispezione delle fondamenta per conto della diocesi").

**Se di notte, chiesa vuota:** Possono cercare liberamente ma la chiesa è buia e inquietante.

**Tiro per trovare il nascondiglio:** Percezione + Investigare, diff 8. È nascosto bene, non è stato toccato per secoli.

**Successo:** Trovano una pietra alla base dell'altare che si muove. Dietro, una nicchia polverosa. Dentro, un sacchetto di stoffa marcia.

**Il sigillo:** Anello d'argento annerito dal tempo. Un serpente che si morde la coda, inciso con precisione. Piccolo, può essere indossato o tenuto in tasca.

---

## Il Sigillo

### Aspetto

Argento antico, ossidato quasi nero. Il serpente è stilizzato, occhi due piccoli rubini (o vetro rosso, difficile dire). Pesa poco ma sembra... presente. Chi lo tiene sente un vago disagio, come se stesse toccando qualcosa di sbagliato.

### Effetto

Chi porta il sigillo può aprire la porta della cripta. Le difese di Teodoro non lo attaccano immediatamente. Il sigillo identifica il portatore come "autorizzato", non come amico.

### Avvertimento

Il documento di Fra' Benedetto era chiaro: non aprite quella porta. Mai.

I PG scelgono di ignorare l'avvertimento. Le conseguenze sono su di loro.

---

## Riassunto: Flusso della Scena

1. La Bottonaia suggerisce di cercare nell'archivio dell'Elisyum
2. I PG accedono grazie a lei
3. Lucrezia li lascia consultare il Codice Malatestiano
4. Il libro sembra inutile, serve cercare bene
5. Trovano le pagine incollate (se tirano bene)
6. Il documento nascosto parla del sigillo
7. I PG devono collegare le informazioni e tornare alla chiesa
8. Trovano il sigillo sotto l'altare
9. Ora possono entrare nelle catacombe